Bu yazıyı Patika Veri Bilimine Giriş dersi için yazıyorum. Böyle bir giriş pek hoşuma gitmediğinden kendimden bahsedip konuya öyle bağlayacağım. Lisans eğitimimi Bilgisayar Mühendisliği üzerine okudum. Üniversite boyunca bir çok alandan dersler görüp eğitimini aldım. Tabi bu süre boyunca derslerini severek dinlediğim ve çalışmaktan zevk aldıklerim veri bilimi, yapay zeka, derin öğrenme gibi dersler oldu. Şu anda patika.dev aracılığıyla bilgi birikimimin ufak bir kısmını yazıya döküyorum. Birikim dediğime bakmayın yolun çok başındayım 😊
Bu yoldaki duraklarımdan biri Derin Öğrenme,
Kendim sıfırdan bir şey öğrenmeye başlarken aynı zamanda “öğrenen” uygulamalar geliştirmek, derin öğrenme yöntemlerini öğrenmek beni bu alana daha çok çekmişti. Derin öğrenme, yapay sinir ağlarının yani insan beyni gibi çalışacak şekilde modellenen algoritmanın büyük miktarda veriden öğrendiği makine öğreniminin bir alt kümesidir. 
Derin Öğrenme oluşturduğumuz sinir ağı katmanları tarafından desteklenir. Sinir ağındaki nöronlar büyük miktardaki veriler ile eğitilerek konfigüre ederiz. İnternete göz attığımızda veya kullandığımız cep telefonlarında her gün derin öğrenme ile karşı karşıyayız. Somut bir örnekle teknoloji devi Apple yapay zeka tabanlı kullanıcı asistanı olan Siri’yi tamamen Yapay Sinir Ağı tabanlı bir öğrenme alt yapısına taşımıştır. Derin Öğrenme ile güncellenen Siri’nin çalışma mekanizması bu şekilde güçlendirilmiştir. Daha sayısız çok örnek verilir. Veri Bilimciler, derin öğrenme çerçevelerinden yararlanarak daha çok derin öğrenme projeleri ile uğraşıyor. Derin öğrenme, yaşamlarımızın daha büyük bir parçası haline gelecektir.
